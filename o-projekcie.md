---
title: O projekcie
---
[Stowarzyszenie Centrum Inicjatyw na rzecz Rozwoju REGIO](http://regiocentrum.pl/) tematyką turystyki filmowej zajmuje się od 2009 r. W tym czasie zrealizowaliśmy m.in. projekt „Szlak dziedzictwa filmowego Łodzi” oraz wydaliśmy trzy filmowe książki: [*Przewodnik filmowy po Łodzi*](https://regiocentrum.pl/wydawnictwo/przewodnik-po-filmowej-lodzi-wydanie-nowe), [*Stawkowy przewodnik filmowy*](https://regiocentrum.pl/wydawnictwo/stawkowy-przewodnik-filmowy) oraz [*Przewodnik filmowy po województwie łódzkim*](https://regiocentrum.pl/wydawnictwo/przewodnik-filmowy-po-wojewodztwie-lodzkim). Dysponując doświadczeniem, wiedzą oraz kadrą osób, dla których turystyka filmowa jest pasją, staliśmy się gotowi po podjęcia kolejnego wyzwania i rozpoczęcia nowego projektu.

Projekt „Szlak filmowy województwa łódzkiego” [Filmowe łódzkie] powstał z myślą wytyczenia nowego szlaku turystycznego na terenie województwa łódzkiego, który będzie nawiązywał do bogatej tradycji filmowej regionu. Region łódzki jest szczególny, jeśli chodzi o tożsamość i bogactwo filmowe. Stąd pomysł na wytyczenie nowego szlaku. Sam projekt Szlak filmowy województwa łódzkiego jest nastawiony na promocję dziedzictwa filmowego związanego z województwem łódzkim. W temacie dziedzictwa filmowego regionu łódzkiego tkwi olbrzymi potencjał, promocyjny, turystyczny i kulturalny, który może budować wizerunek województwa łódzkiego zarówno wśród mieszkańców, jak i turystów, jako regionu otwartego na sztukę i kulturę. Należy wspomnieć, że turystyka filmowa, czyli rodzaj turystyki kulturowej, nastawionej na zwiedzanie miejsc związanych z filmem.

W ramach projektu zostało przygotowane m.in. [eksperckie opracowanie dotyczące potencjału filmowego województwa łódzkiego na tle innych regionów Polski „Potencjał turystyczny dziedzictwa filmowego w województwie łódzkim”](https://regiocentrum.pl/media/pages/o-nas/zrealizowane-projekty/potencjal-filmowy-wojewodztwa-lodzkiego/368c473929-1596056860/potencjal-turystyczny-dziedzictwa-filmowego-w-woj.-lodzkim_kronenberg_regio-2016.pdf), wydany zostaje [folder turystyczny dotyczący szlaku](https://regiocentrum.pl/media/pages/o-nas/zrealizowane-projekty/potencjal-filmowy-wojewodztwa-lodzkiego/1a2f849e3d-1664362990/szlak-filmowy-wojewodztwa-lodzkiego-web-2022-09-27.pdf), zorganizujemy wyjazd studyjny dla dziennikarzy oraz przeszkolimy grupę przewodników, których przygotujemy merytorycznie do prowadzenia wycieczek turystycznych poświęconych tematowi szlaku i dziedzictwa filmowego woj. łódzkiego.
