---
title: Filmowe atrakcje
---
Ulica Piotrkowska, Łódź

Jest na pewno najbardziej znaną i rozpoznawalną ulicą Łodzi. To tu znajduje się sławna Aleja Gwiazd zlokalizowana między ul. 6 Sierpnia a pasażem Rubinsteina. Inicjatorami utworzenia alei wzorowanej na hollywoodzkiej Walk of Fame byli Jan Machulski i Henryk Kluba. Pierwsza gwiazda (poświęcona Andrzejowi Sewerynowi) została wmurowana w 1998 roku, dziś jest ich już ponad 60. Po stronie parzystej (wschodniej) obok Grand Hotelu znajdują się gwiazdy znanych reżyserów, operatorów i kompozytorów. Po przeciwległej nieparzystej stronie znaleźć można nazwiska aktorów. 

Muzeum Bajki przy Fundacji Filmowej SE-MA-FOR
ul. Targowa 1/3 B.24 (wejście od ul. Tuwima 54), Łódź

Se-Ma-For to wytwórnia filmowa, zajmująca się produkcją animowanych filmów lalkowych i rysunkowych dla dzieci i dla dorosłych. To tu powstały znane wszystkim dobranocki jak *Zaczarowany ołówek*, *Miś Uszatek*, *Przygód kilka wróbla Ćwirka*, *Miś Colargol*, *Pingwin Pik-Pok*, czy *Kot Filemon*. Studio powstało jako instytucja państwowa, od 1999 r. funkcjonuje jako prywatna firma. Przy studio działa Se-Ma-For Muzeum Animacji prowadzone przez Fundację Filmową SE-MA-FOR. Można tu zobaczyć postaci i rekwizyty wykorzystywane w filmach, m.in. fragmenty scenografii do filmów *Piotruś i Wilk*, czy *Danny Boy*. W muzeum nacisk położony jest na poznanie tajemnic sztuki animacji - można tu zrozumieć jak powstaje film animowany, jakie techniki są do tego stosowane, a nawet samemu stworzyć własny film. Przy muzeum działa również kino, wyświetlające oczywiście produkcje Se-Ma-For-a. Niezapomniane miejsce na wyprawę z dziećmi.
Więcej na temat [*muzeum*](www.muzeum.se-ma-for.com/).

Muzeum Kinematografii
Plac Zwycięstwa 1, Łódź

Muzeum jest jedyną tego typu placówką w Polsce. W dawnej rezydencji fabrykanta Karola Scheiblera znajduje się bogata kolekcja eksponatów. Tu warto wymienić unikatowe urządzenia z epoki poprzedzającej film, jak latarnie magiczne z przełomu wieków, mutoskop, czy jeden z czterech zachowanych na świecie fotoplastykonów, pochodzący z pracowni wynalazcy Augusta Fuhrmana. Kolekcja różnorodnych projektorów filmowych przedstawia kolejne etapy rozwoju techniki filmowej od początków kina po dzień dzisiejszy.
Więcej na temat [*muzeum*](www.kinomuzeum.pl/).

Szkoła Filmowa w Łodzi

Jest jedną z najstarszych uczelni filmowych na świecie, jej działalność rozpoczęła się w 1948 roku, działając pod nazwą  Państwowa Wyższa Szkoła Filmowa. To tu kształcili się znani dzisiaj polscy aktorzy, reżyserzy, operatorzy filmowi, scenarzyści, montażyści fotograficy czy nawet producenci filmowi i telewizyjni, dając podwaliny pod tzw. polską szkołę filmową. 
Więcej na temat [*Szkoły*](https://www.filmschool.lodz.pl/).

Wytwórnia Filmów Oświatowych

Historia „Oświatówki” zaczyna się w roku 1949 roku,  przejmując częściowo kompetencje działającego od 1945 roku Instytutu Filmowego w Łodzi. Obecny dorobek WHO to 5 tysięcy filmów, głównie z obszarów oświatowych i dokumentalnych. Tu rozpoczynali karierę znani twórcy polskiego kina, jak Wojciech Jerzy Has, Janusz Nasfeter, Krzysztof Zanussi, Zbigniew Rybczyński, Krzysztof Ptak, Jerzy Zieliński, Juliusz Machulski, Jacek Bławut, Marek Koterski i Maciej Drygas. Tu także pracował znany 
fotograf Eugeniusz Haneman (autor zdjeć dokumentalnych z Powstania Warszawskiego). 
Więcej na temat [*Wytwórni*](http://www.wfo.com.pl/).

Double Tree by Hilton Łódź

Inspiracją do budowy hotelu  stanowił filmowy charakter miejsca. Bezpośrednio w sąsiedztwie znajduje dawna Wytwórnia Filmów Fabularnych. Po wojnie była największą wytwórnią filmową w kraju i kolebką rozwijającej się kinematografii w Polsce. Dziś w tym miejscy znajduje się Wytwórnia – centrum rozrywkowo – kulturalne oraz inne instytuacje i firmy, nawiązujące swoją branżą do filmowej tradycji miejsca (TOYA , TOYA Studios, Opus Film, Oddział Filmoteki Narodowej).
Więcej na temat [*hotelu*](http://www.doubletreelodz.pl/).

Hotel Stare Kino

Hotel Stare Kino mieści się w pięknej historycznie przestrzeni. To tutaj w 1899 roku bracia Krzemińscy otworzyli pierwsze w Polsce i drugie na świecie kino „Gabinet Iluzji”.
Miejsce zobowiązuje, dlatego pokoje dla gości swoją tematyką także nawiązują do tradycji filmowej. Tutaj nie ma dwóch takich samych pokoi, każdy ma swój niepowtarzalny klimat i urok. 
Więcej na temat [*hotelu*](http://www.cinemahotel.pl/).

Dawna kawiarnia „Honoratka” przy Moniuszki 2 
Nieistniejąca już dzisiaj kawiarnia „Honoratka” była miejscem legendarnym i kultowym. Lokal działający w latach 1948-78 był miejscem spotkań łódzkiej bohemy, przede wszystkim łódzkiej „Filmówki”. Było to miejsce, w którym nie wypadało nie bywać. Sama „Honoratka” pojawiła się w kilku filmach, jak „Kalosze szczęścia”, „Ich dzień powszedni”, czy „zagrała” w serialu „Stawka większa niż życie” sceny w odcinku w „Café Mocca”. Dzisiaj na ścianie budynku mieści się tablica upamiętniająca to miejsce. Inicjatorem zawieszenia tablicy na kamienicy jest Leopold Rene Nowak - krakowski filmowiec i dziennikarz, twórca filmu dokumentalnego o legendarnej kawiarni *Czarodzieje Honoratki*.
