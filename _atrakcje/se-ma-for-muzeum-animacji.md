---
title: Se-Ma-For Muzeum Animacji przy Fundacji Filmowej SE-MA-FOR
gdzie: Łódź
rodzaj: miejsce
link: se-ma-for-muzeum-animacji
---
![Muzeum Animacji](/foto/plenery/muzeum-animacji.jpg)

Se-Ma-For to wytwórnia filmowa, zajmująca się produkcją animowanych filmów lalkowych i rysunkowych dla dzieci i dla dorosłych. To tu powstały znane wszystkim dobranocki jak *Zaczarowany ołówek*, *Miś Uszatek*, *Przygód kilka wróbla Ćwirka*, *Miś Colargol*, *Pingwin Pik-Pok*, czy *Kot Filemon*. Studio powstało jako instytucja państwowa, od 1999 r. funkcjonuje jako prywatna firma. Przy studio w latach 2008-2018 działało Se-Ma-For Muzeum Animacji prowadzone przez Fundację Filmową SE-MA-FOR. Muzeum działało przy ul. Tuwima 54, następnie przy al. Piłsudskiego 135, a ostatnio przy ul. Sienkiewicza 100. Można tu było zobaczyć postaci i rekwizyty wykorzystywane w filmach, m.in. fragmenty scenografii do filmów *Piotruś i Wilk*, czy *Danny Boy*. W muzeum nacisk położony był na poznanie tajemnic sztuki animacji - można tu było zrozumieć jak powstaje film animowany, jakie techniki są do tego stosowane, a nawet samemu stworzyć własny film. Przy muzeum działało również kino, wyświetlające oczywiście produkcje Se-Ma-For-a. Niezapomniane miejsce na wyprawę z dziećmi. Niestety w początkach 2018 r. muzeum zostało zamknięte i nie wiadomo czy uda je się ponownie otworzyć.
