---
title: Szlak Łodzi Bajkowej
gdzie: Łódź
rodzaj: miejsce
link: szlak-lodzi-bajkowej
---
![Szlak Łodzi Bajkowej](/foto/plenery/lodz-szlak-bajki.jpg)

Ze względu na obecność w Łodzi Studia Se-Ma-For, wytyczony został tu Szlak Łodzi Bajkowej. Jak do tej pory w przestrzeni miasta rozmieszczonych zostało 9 pomników z bajkowymi bohaterami. Na ulicy Piotrkowskiej, przed Centrum Informacji Turystycznej, stoi Miś Uszatek. Ze ściany Łódzkiego Domu Kultury wyskakują bohaterowie Zaczarowanego Ołówka. W parku im. Sienkiewicza spotkać można Plastusia, bohatera Plastusiowego Pamiętnika. Przy Muzeum Kinematografii wylegują się w słońcu Filemon i Bonifacy. Przy Palmiarni gniazdo uwił Wróbel Ćwirek. Przed Galerią Łódzką stoi dostojnie Ferdynand Wspaniały. Na terenie Łódzkiego Parku Kultury Miejskiej (przy Centralnym Muzeum Włókiennictwa) stoją Trzy Misie. Przy wejściu do Aquaparku Fala na fali unosi się Pingwin Pik-Pok, a przy łódzkim zoo stoją Maurycy i Hawranek.
Młodzi miłośnicy bajek mogą zdobyć odznakę turystyczną [Bajkowa Łódź](http://www.msw-pttk.org.pl/odznaki/reg_odznak/reg_okbl.html), przyznawaną przez PTTK.   
