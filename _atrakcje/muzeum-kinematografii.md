---
title: Muzeum Kinematografii
gdzie: Łódź
rodzaj: miejsce
link: muzeum-kinematografii
---
![Muzeum Kinematografii](/foto/plenery/muzeum-kinematografii.jpg)

Plac Zwycięstwa 1, Łódź

Muzeum jest jedyną tego typu placówką w Polsce. W dawnej rezydencji fabrykanta Karola Scheiblera znajduje się bogata kolekcja eksponatów dokumentująca historię kinemtagrafii. Wystawa stała pod nazwą "Łódź filmowa" składa się z dwóch głównych części: "Miasto atrakcji" przedstawia czasy sprzed wynalezienia kinematografu oraz pierwsze lata nowego wynalazku (umowną granicą jest tu wybuch II wojny światowej), na wystawie eksponowane są m.in. unikatowe urządzenia jak latarnie magiczne z przełomu wieków, mutoskop, czy jeden z czterech zachowanych na świecie fotoplastykonów, pochodzący z pracowni wynalazcy Augusta Fuhrmana; z kolei "Miasto filmu" pokazuje rozwój kinematografii w Łodzi po II wojnie światowej. Na wystawie uwzględnione zostały m.in. Państwowa Wyższa Szkoła Filmowa, Telewizyjna i Teatralna, Wytwórnia Filmów Fabularnych, Wytwórnia Filmów Oświatowych, czy np. łódzkie kina. Dodatkowo na poddaszu funkcjonuje wystawa dedykowana polskiej animacji pod nazwą "Pałac pełen bajek".  
Więcej na temat [*muzeum*](http://www.kinomuzeum.pl).
