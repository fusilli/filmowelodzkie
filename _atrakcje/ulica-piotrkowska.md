---
title: Ulica Piotrkowska
gdzie: Łódź
rodzaj: miejsce
---
![Ulica Piotrkowska](/foto/plenery/lodz-piotrkowska.jpg)

Jest na pewno najbardziej znaną i rozpoznawalną ulicą Łodzi. To tu znajduje się sławna Aleja Gwiazd zlokalizowana między ul. 6 Sierpnia a pasażem Rubinsteina. Inicjatorami utworzenia alei wzorowanej na hollywoodzkiej Walk of Fame byli Jan Machulski i Henryk Kluba. Pierwsza gwiazda (poświęcona Andrzejowi Sewerynowi) została wmurowana w 1998 roku, dziś jest ich już ponad 60. Po stronie parzystej (wschodniej) obok Grand Hotelu znajdują się gwiazdy znanych reżyserów, operatorów i kompozytorów. Po przeciwległej nieparzystej stronie znaleźć można nazwiska aktorów.