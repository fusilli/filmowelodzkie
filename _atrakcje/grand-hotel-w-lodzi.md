---
title: Grand Hotel w Łodzi
gdzie: Łódź
rodzaj: miejsce
link: grand-hotel-w-lodzi
---
![Grand Hotel w Łodzi](/foto/plenery/lodz-grand.jpg)

Piotrkowska 72, Łódź

Grand Hotel przez lata był najdłużej działającym bez przerwy hotelem w Łodzi. Założony został w 1888 r., pracował aż do 2019 r., kiedy to rozpoczął się remont generalny. Przez wiele lat był to najelegantszy hotel w mieście, tu nocowały m.in. polskie i światowe gwiazdy jak Jan Kiepura, Isadora Duncan, Robin Williams, czy Kirk Douglas. Za sprawą pomysłu Jana Machulskiego, w latach 90. kilka apartamentów otrzymało słynnych aktorów za patronów. W ten sposób można tu było zanocować w pokojach m.in. Janusza Gajosa, Jana Machulskiego, Daniela Olbrychskiego, czy Beaty Tyszkiewicz. W apartamentach można było obejrzeć autografy, a także fotosy z planów filmowych ze zdjęciami aktorów. Sam hotel oczywiście ma również swoją bogatą historię filmową. Tu powstawały zdjęcia do *Krolla*, *Lepiej być piękną i bogatą*, *Zaklętych rewirów*, czy *Thr3e*.
