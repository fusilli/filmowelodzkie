---
title: Pałac w Walewicach
gdzie: Walewice
rodzaj: miejsce
---
![Pałac w Walewicach](/foto/plenery/walewice-palac.jpg)

Klasycystyczny pałac szambelana ostatniego króla Polski, Stanisława Augusta Poniatowskiego to jedna z najbardziej okazałych rezydencji na terenie województwa łódzkiego. Dodatkowo związana jest z nim historia młodej żony szambelana - Marii z Łączyńskich Walewskiej i jej romansu z Napoleonem. I chociaż według przekazów historycznych francuski cesarz nigdy do Walewic nie dotarł, w jednym ze skrzydeł pałacu można obejrzeć sypialnię ozdobioną tapetami z epoki. Komnatę tę pani Walewska przygotowała ponoć specjalnie na spodziewaną wizytę ukochanego. Walewice słyną także z miejscowej stadniny koni. Przejeżdżając przez Walewice na ogół zobaczyć można pasące się w okolicach pałacu konie. Zarówno pałac jak i konie występowały również w filmach, m.in. w *Marysi i Napoleonie*, czy *Rodzinie Połanieckich*. Dziś we wnętrzach pałacu mieści się obiekt noclegowy. Więcej o obiekcie [*tutaj*](http://www.walewice.pl/).