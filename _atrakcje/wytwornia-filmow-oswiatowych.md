---
title: Wytwórnia Filmów Oświatowych
gdzie: Łódź
rodzaj: miejsce
link: wytwornia-filmow-oswiatowych
---
![Wytwórnia Filmów Oświatowych](/foto/plenery/lodz-oswiatowka.jpg)

ul. Kilińskiego 210, Łódź

Historia „Oświatówki” jako samodzielnej instytucji zaczyna się w roku 1949 roku, została wówczas wyodrębniona z Wytwórni Filmów Fabularnych. Obecny dorobek WFO to 5 tysięcy filmów, głównie oświatowych i dokumentalnych. Tu rozpoczynali karierę znani twórcy polskiego kina, jak Wojciech Jerzy Has, Janusz Nasfeter, Krzysztof Zanussi, Zbigniew Rybczyński, Krzysztof Ptak, Jerzy Zieliński, Juliusz Machulski, Jacek Bławut, Marek Koterski i Maciej Drygas. Tu także pracował znany fotograf Eugeniusz Haneman (autor zdjeć dokumentalnych z Powstania Warszawskiego). 
Obecnie WFO funkcjonuje jako spółka należąca do samorządu Województwa Łódzkiego. Poza produkcją filmową, Wytwórnia prowadzi również warsztaty związane z produkcją filmową (realizacja filmu, animacja poklatkowa, fotografia, montaż dźwięku i obrazu). 
Więcej na temat [*Wytwórni*](http://www.wfo.com.pl/).
Więcej na temat [*warsztatów*](https://www.wfo.com.pl/warsztaty-filmowe/). 
