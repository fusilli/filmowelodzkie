---
title: Nie ten człowiek
rez: Wendorff Paweł
rok: 2009
gatunki: 
  - gatunek: gatunek
lokacje:
  - lokacja: Łódź – Muzeum Kinematografii
    link: lodz-muzeum-kinematografii
link: nie-ten-czlowiek
---
Film Pawła Wendorffa można uznać za dobry przykład kina autorskiego. Akcja (a właściwie ciąg luźno ze sobą powiązanych zdarzeń) toczy się niespiesznie, sceny często niemal całkiem statyczne, dialogi specyficzne. Całość tworzy jednak wyjątkowy klimat, mocno wciągający widza. Główny bohater, Kuba (Bartosz Turzyński) podejmuje pierwszą pracę - ma rozwozić produkty spożywcze do klientów. Już pierwszego dnia spotyka go cała masa wyjątkowych zdarzeń...
Film w całości zrealizowany w Łodzi (zresztą producentami są dwa łódzkie studia filmowe - Anima-Pol oraz Opus Film). Najważniejszym plenerem są okolice Księżego Młyna - tu Kuba jeździ swoim rowerem towarowym rozwożąc towar. Trafia m.in. do pałacu Karola Scheiblera przy pl. Zwycięstwa 1 - tu, w dawnej sali balowej, znajduje się mieszkanie barona (Wojciech Pszoniak). Wyjście z pałacu to już willa Reinholda Richtera przy ul. Skorupki 4/6. Park w którym o stosunku do przestępców dyskutują dwaj policjanci (Jan Frycz i Jacek Braciak) to park im. Poniatowskiego. Ostatnia scena rozgrywa się natomiast w szpitalu im. Kopernika.
Więcej o filmie [*tutaj*](http://www.filmpolski.pl/fp/index.php?film=1223718).
