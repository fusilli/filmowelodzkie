---
title: Jakub kłamca
rez: Kassovitz Peter
rok: 1999
gatunki: 
  - gatunek: gatunek
lokacje:
  - lokacja: Piotrków Trybunalski
    link: piotrkow-trybunalski
link: jakub-klamca
---
*Jakub kłamca* to jak do tej pory jedyna hollywodzka produkcja, realizowana na terenie województwa łódzkiego. Gwiazdą filmu był jeden z najbardziej rozpoznawalnych amerykańskich aktorów - Robin Williams. Z jego udziałem w zdjęciach w Piotrkowie związana jest anegdota: aktor gdy pierwszy raz przyjechał do Piotrkowa, nie mógł się nachwalić scenografów za stworzenie tak realistycznej dekoracji zaniedbanego miasta z czasów wojny. Nie mógł uwierzyć że otaczająca go zabudowa to prawdziwe miasto... 
Akcja toczyła się w czasie wojny w nienazwanym mieście we wschodniej Polsce, a dokładnie w żydowskim getcie tego miasta. Tytułowy bohater trochę przez przypadek staje się bohaterem getta, dostarczając mieszkańcom wiadomości z ukrytego radia na temat porażek Niemców na froncie i zbliżającego się frontu. W rzeczywistości Jakub radia nie posiada, ale to nikomu nie przeszkadza. Wszyscy czekają na dobre wiadomości od niego.
W Piotrkowie realizowane były zdjęcia z getta. Restauracja Staromiejska znajdująca się w Rynku przeobraziła się w nieczynną kawiarnię głównego bohatera. Na ulicy Starowarszawskiej znalazły się mury getta i wieżyczki strażnicze. Natomiast finałowa scena filmu rozegrała się na Rynku, wzięło w niej udział aż 400 statystów. Tu stanęła szubienica, a także mur getta.
