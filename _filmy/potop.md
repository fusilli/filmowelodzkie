---
title: Potop
rez: Hoffman Jerzy
rok: 1973–1974
gatunki: 
  - gatunek: gatunek
lokacje:
  - lokacja: Łódź – Wytwórnia Filmów Fabularnych
    link: lodz-wytwornia-filmow-fabularnych
  - lokacja: Sulejów
    link: sulejow
  - lokacja: Wolbórz
    link: wolborz
link: potop
---
*Potop* chronologicznie jest drugą częścią trylogii po *Ogniem i mieczem*, a przed *Panem Wołodyjowskim*. Ekranizacja nastąpiła w odwrotnej kolejności. *Potop* realizowany był w latach 1973-1974. Akcja rozgrywa się w latach 1655-1660 i związana jest z najazdem szwedzkim na Polskę (potopem szwedzkim). Główny bohater Andrzej Kmicic (Daniel Olbrychski), zgodnie z testamentem krewnego, ma poślubić piękną Oleńkę Bilewiczównę (Małgorzata Braunek). Na skutek swojej porywczości Kmicic najpierw traci ukochaną, a następnie na skutek wyborów politycznych (związanie się z księciem Januszem Radziwiłłem), uznany zostaje za zdrajcę Ojczyzny. Pod przybranym nazwiskiem Babinicza pragnie się zrehabilitować i odzyskać dobre imię oraz odzyskać miłość Bilewiczówny. 
Scena kuligu w której saniami jadą Andrzej z Oleńką zrealizowana została w okolicach Wolborza – wykorzystano wówczas konie ze Stada Ogierów w Bogusławicach. Zabawna scena z uwolnieniem oficerów (wśród nich Zagłoby i Wołodyjowskiego) spod eskorty Rocha Kowalskiego (Krzysztof Kowalewski) rozegrała się natomiast nad Pilicą, w pobliżu miejscowości Trzy Morgi. Miejsce to jest łatwe do rozpoznania dzięki widocznej w kadrze kładce poprowadzonej nad rzeką. 
Więcej o filmie można przeczytać [*tutaj*](http://filmpolski.pl/fp/index.php?film=1252).
