---
title: Psy 2. Ostatnia krew
rez: Pasikowski Władysław
rok: 1994
gatunki: 
  - gatunek: gatunek
lokacje:
  - lokacja: Sulejów
    link: sulejow
link: psy-2-ostatnia-krew
---
Druga część sensacyjnego filmu „Psy”. Po wyjściu z więzienia Franz Maurer (Bogusław Linda) dołącza do gangu przemytników broni. Odzyskuje pieniądze od rosyjskiej mafii, za które kupowana jest broń, która ma trafić do Sarajewa. Maurer powiadamia o tym policję przekazując plany przemytu. Ostatecznie, sam musi sobie poradzić z przestępcami.
Rynek w przygranicznym miasteczku, gdzie Wolf (Artur Żmijewski),  Franz i Młody (Cezary Pazura) zgłaszają się do rosyjskiej mafii po pieniądze to w rzeczywistości plac targowy w Widawie. Dramatyczna scena ucieczki przed przestępcami i strzelanina w opuszczonej fabryce zrealizowana została w Zakładzie Przemysłu Wapienniczego w sulejowskim Podkurnędzu. Również druga bardzo dramatyczna scena, mająca miejsce w finale filmu (związana z wysadzaniem pociągu) powstała na terenie Łódzkiego – realizowana była na torach pomiędzy Tomaszowem Mazowieckim a Spałą.
Inny plener tego filmu to pałac Izraela Poznańskiego w Łodzi – sala jadalna przeobraziła się w elegancką restaurację, gdzie spotykają się Franz z Wolfem i Andżelą. To tutaj Wolf krzyczy do kelnera: Litra wyborowej i ogórki!
Więcej o filmie można przeczytać [*tutaj*](http://www.filmpolski.pl/fp/index.php?film=125704).
