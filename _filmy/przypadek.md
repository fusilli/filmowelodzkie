---
title: Przypadek
rez: Kieślowski Krzysztof
rok: 1981
gatunki: 
  - gatunek: gatunek
lokacje:
  - lokacja: Łódź – Wytwórnia Filmów Fabularnych
    link: lodz-wytwornia-filmow-fabularnych
link: przypadek
---
Film bardzo mocno związany z Łodzią, przede wszystkim dzięki kultowej scenie rozgrywającej się na dworcu Łódź Fabryczna. Ta sama sytuacja - chłopak biegnie do kasy, kupuje bilet po czym próbuje dogonić odjeżdżający pociąg - powtarza się w filmie trzykrotnie. W zależności od tego czy mu się to uda, inaczej potoczą się jego losy. Trzy wersje historii Witka Długosza (Bogusław Linda), każda na swój sposób tragiczna.
Oczywiście najważniejszym z punktu widzenia Łodzi plenerem jest dworzec Łódź Fabryczna. Film nabrał jeszcze większego znaczenia w momencie rozbiórki starego obiektu w 2012 roku. Wykorzystano również inne plenery z Łodzi - pałac Wilhelma Schweikerta przy ul. Piotrkowskiej 262 to miejsce gdzie Witek rozmawia z dziekanem, ten ostatni proponuje mu asystenturę. Inna rozmowa tych dwóch toczy się na korytarzu pałacu Hertzów przy al. Kościuszki 4 (dzisiejszy Rektorat Uniwersytetu Medycznego - analogiczna funkcja w filmie), a jeszcze jedna w poczekalni starego dworca Łódź Kaliska. Interwencja Witka w ośrodku dla trudnej młodzieży, gdzie dochodzi do strajku, to willa Schweikertów przy ul. Wólczańskiej 213.   
Więcej o filmie [*tutaj*](http://www.filmpolski.pl/fp/index.php?film=122075).
