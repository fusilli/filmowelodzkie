---
title: Seksmisja
rez: Machulski Juliusz
rok: 1983
gatunki: 
  - gatunek: gatunek
lokacje:
  - lokacja: Łódź – Wytwórnia Filmów Fabularnych
    link: lodz-wytwornia-filmow-fabularnych
link: seksmisja
---
Jedna z najsłynniejszych komedii Juliusza Machulskiego. Jest rok 2044, kilkadziesiąt lat po kataklizmie nuklearnym, który zniszczył życie na powierzchni Ziemi. Życie toczy się pod ziemią, w państwie rządzonym przez Ligę Kobiet i Jej Ekscelencję. W tym świecie bez mężczyzn zostają odnalezione dwa zahibernowane ciała Maksa i Alberta, jedynych mężczyzn na planecie. Życie obu panów jest poddane ścisłej kontroli, z którą na dłuższą metę nie mogą się zgodzić. Postanawiają uciec...
Większość ujęć z podziemnego świata powstała w halach zdjęciowych łódzkiej Wytwórni. Wykorzystano również autentyczne podziemia w kopalni soli w Wieliczce. Natomiast ujęcia "naziemne" z willą Jej Ekscelencji to jak najbardziej ujęcia łódzkie. Willa zresztą stoi do dziś, choć otoczona wysokim ogrodzeniem pozostaje niemal niewidoczna dla postronnych. Znajduje się na Rudzie, przy ul. Raduńskiej 19. Budynek wykorzystano zarówno z zewnątrz, jak i od środka - "zagrały" również wnętrza.
Więcej o filmie [*tutaj*](http://www.filmpolski.pl/fp/index.php?film=12286).
