---
title: Trójkąt bermudzki
rez: Wójcik Wojciech
rok: 1987
gatunki: 
  - gatunek: gatunek
lokacje:
  - lokacja: Sulejów
    link: sulejow
  - lokacja: Zgierz
    link: zgierz
link: trojkat-bermudzki
---
Klasyczny film kryminalny z lat 80. Trójka przyjaciół, każdy ze swoimi problemami, postanawia pomóc sobie nawzajem w ich rozwiązaniu. Rozwiązaniem w każdym przypadku jest morderstwo. Perfekcyjny plan zostaje zrealizowany, nie oznacza to jednak rozwiązania wszystkich problemów...
Zgodnie z fabułą akcja toczy się w trzech miastach - Łodzi, Gdańsku i Krakowie. I choć rzeczywiście wszystkie trzy miasta widać na ekranie, to zdecydowanie najwięcej zdjęć pochodzi z Łodzi i okolic. W kawiarni Mariolka spotyka się Ludwik (Jan Peszek) z klientem (Dariusz Siatkowski) - w kawiarnię przeobraził się lokal, gdzie dziś działa Restauracja Polska przy Piotrkowskiej 12. W tle widoczny jest plac Wolności z pomnikiem Kościuszki. Cmentarz z którego wychodzi Ludwik po pogrzebie żony to z kolei cmentarz przy ul. Ogrodowej. Lotnisko gdzie jego żona pod okiem kochanka zdobywa licencję pilota to łódzki Lublinek. Także sala sopockich wyścigów konnych to łódzki plener (sala kasowa Łódzkiego Zakładu Energetycznego przy ul. Tuwima 58), a krakowskie mieszkanie narkomana szantażującego córkę Henryka (Leonard Pietraszak) to oficyna kamienicy przy ul. Piotrkowskiej 11. 
Gdański basen, gdzie trenuje prezes Karwas (Marek Lewandowski) i gdzie dochodzi do jego zabójstwa to Kolegium Nauczycielskie w Zgierzu (budynek z zewnątrz) oraz zgierski zakład kąpielowy (wnętrze). Do zabójstwa żony Ludwika i jej kochanka dochodzi nad Zalewem Sulejowskim - Jarek (Marian Kociniak) detonuje ukrytą wcześniej w samolocie szkoleniowym bombę. Wcześniej w kadrze pojawia się jeszcze Sulejów - na mapie oraz widziany z lotu ptaka. 
Więcej o filmie [*tutaj*](http://www.filmpolski.pl/fp/index.php?film=122675).
