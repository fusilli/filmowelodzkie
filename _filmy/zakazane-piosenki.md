---
title: Zakazane piosenki
rez: Buczkowski Leonard
rok: 1946
gatunki: 
  - gatunek: gatunek
lokacje:
  - lokacja: Łódź – Wytwórnia Filmów Fabularnych
    link: lodz-wytwornia-filmow-fabularnych
link: zakazane-piosenki
---
Pierwszy polski powojenny film fabularny. Akcja filmu zaczyna się w łódzkiej wytwórni filmowej, gdzie powstają zdjęcia do filmu o okupowanej Warszawie. Większość zdjęć to właśnie retrospekcje pokazujące życie w stolicy w czasie wojny. 
Warszawska ulica, przy której mieszkają główni bohaterowie została odtworzona na zapleczu łódzkiej Wytwórni. Tutaj stanęła makieta fragmentu ulicy z kamienicami. Zniszczona stolica w 1946 roku zupełnie nie nadawała się do kręcenia tam filmów. Również scena z końcówki filmu, w której szeroką parkową aleją maszerują zwycięscy żołnierze wracający z Berlina, powstała w Łodzi - w parku im. Poniatowskiego.
Ciekawym odniesieniem do filmu jest elewacja hotelu Double Tree by Hilton w Łodzi, stojącego na terenie dawnej Wytwórni. Elewacja została podzielona na tafle szkła o wymiarach 1m x 1m, na których odtworzony został rozpikselowany kadr z filmu. Aby go dostrzec, trzeba oddalić się od hotelu o co najmniej kilkaset metrów.
Więcej o filmie [*tutaj*](http://www.filmpolski.pl/fp/index.php?film=122550).
