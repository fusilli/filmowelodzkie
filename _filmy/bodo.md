---
title: Bodo
rez: Kwieciński Michał, Rosa Michał
rok: 2015-2016
gatunki: 
  - gatunek: gatunek
lokacje:
  - lokacja: Zgierz
    link: zgierz
link: bodo
fot: brak
---
W 13 odcinkach serial opowiada o życiu i twórczości gwiazdy polskiego kina międzywojennego - Eugeniusza Bodo. Przyszły artysta wychował się w Łodzi, tu zresztą debiutował jako dziecko na scenie teatru Urania, prowadzonego przez jego ojca. Łódź jest dzięki temu obecna w fabule serialu, pojawiają się również Pabianice jako miejsce gdzie kino prowadził "wujek" Eugeniusza - Edward Vortheil. 
Część zdjeć do serialu była kręcona w Łodzi i Zgierzu. W Łodzi Pałac Biedermanna „zagrał” hotel w Algierii, gdzie zatrzymuje się Bodo i pozostali członkowie ekipy pracującej nad filmem "Głos pustyni", ulica Piotrkowska stała się tłem dla Łodzi i Warszawy - we wnętrzach restauracji "Klub spadkobierców" przy Piotrkowskiej 77 Bodo (Tomasz Schuchardt) spotyka się z Reri (Patricia Kazadi), podwórze przy Piotrkowskiej 36 przeobraziło się w ulicę z kinoteatrem Urania, a podwórze przy Piotrkowskiej 99 to z kolei miejsce zamieszkania młodego Bodo, jego młodzieńczej miłości Ady i przyjaciela Moryca. Młody Bodo podczas pierwszego pobytu w Warszawie przechodzi po udającej stolicę ulicy Moniuszki (tu w bramie przy numerze 3 zostaje napadnięty przez Antka, jego przyszłego szofera. Podjazd przed Akademią Muzyczną, a także jej dziedziniec przeobraziły się w otoczenie warszawskiego hotelu Bristol. To tu Bodo odwozi Reri po kolacji, tu także wspólnie podejmują decyzję o pozostaniu artystki w Warszawie i zerwaniu przez nią kontraktu.
Ważnym plenerem filmu było również zgierskie Miasto Tkaczy. Zgierz przeobraził się wówczas w Pabianice z okresu I wojny światowej. Jeden z drewnianych domów tkaczy udawał kinoteatr Luna (prowadzony przez Vortheila), tu również młody Bodo pracował jako grabarz, chowający ofiary epidemii. 
Więcej o filmie można przeczytać na stronie: http://filmpolski.pl/fp/index.php?film=1237763 oraz na
www.bodo.tvp.pl/23793800/bodo-od-kuchni-czyli-jak-to-naprawde-wyglada
