---
title: Niespotykanie spokojny człowiek
rez: Bareja Stanisław
rok: 1975
gatunki: 
  - gatunek: gatunek
lokacje:
  - lokacja: Zgierz
    link: zgierz
link: niespotykanie-spokojny-czlowiek
---
Jedyny w dorobku Stanisława Barei film telewizyjny. Na tle najsłynniejszych produkcji jak *Miś*, czy *Brunet wieczorową porą* niemal nieznany, a na pewno wart obejrzenia. Historia upartego (chociaż niezwykle spokojnego) ojca, który ma bardzo mocno sprecyzowane plany matrymonialne wobec syna. Ten natomiast ma na ten temat swój pomysł...
Najważniejszym plenerem filmu jest Zgierz. To tutaj ojciec Tadeusza (Janusz Kłosiński) szuka narzeczonej syna, a następnie przedstawia jej inną dziewczynę, rzekomo będącą w ciąży z Tadeuszem. W tym celu odwiedzają fabrykę (Zakłady Przemysłu Odzieżowego ZETA przy ul. 1 Maja). Ojciec trafia również do jednostki wojskowej gdzie służy Tadek (już nieistniejąca, działająca przy ul. Piątkowskiej 83). Zgierski Urząd Stanu Cywilnego przy ul. 1 Maja wykorzystano również w scenie ślubu w końcówce filmu. 
Więcej o filmie [*tutaj*](http://www.filmpolski.pl/fp/index.php?film=124332).
