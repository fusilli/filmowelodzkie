---
title: Kariera Nikodema Dyzmy
rez: Rybkowski Jan
rok: 1980
gatunki: 
  - gatunek: gatunek
lokacje:
  - lokacja: Nieborów
    link: nieborow
link: kariera-nikodema-dyzmy
---
Jeden z najlepszych seriali w historii polskiej kinematografii i prawdopodobnie najlepsza rola Romana Wilhelmi jako tytułowego Dyzmy. Szalone lata 20., elita towarzyska, polityczna i gospodarcza, a wśród nich Nikodem Dyzma - parweniusz i prymityw, który robi zaskakującą karierę. Serial oparty został na debiutanckiej powieści Tadeusza Dołęgi-Mostowicza, związana z nią jest pewna legenda. Dołęga-Mostowicz, wówczas jeszcze szerzej nieznany dziennikarz napisał artykuł prasowy gdzie niepochlebnie wypowiedział się o Marszałku Piłsudskim. Wkrótce został pobity przez jego oficerów. W odpowiedzi napisał powieść, gdzie bardzo obrazowo przedstawił sytuację polityczną w kraju, gdzie panuje taki chaos i układy, że nawet największy głupiec może zrobić zawrotną karierę.
W przedwojenną Warszawę przeobraziła się m.in. Łódź. Bank Zbożowy, którego prezesem zostaje Dyzma to budynek dawnego Banku Handlowego przy ul. Piotrkowskiej 74. Przylegająca do niego ulica Moniuszki to również ulica po której wielokrotnie przechodzi lub przejeżdża dorożką Dyzma. Brama przy ul. Moniuszki 1 to miejsce które przeobraziło się w wejście do kina, gdzie w pierwszej scenie pierwszego odcinka serialu Dyzma ze smutkiem zauważa że nie stać go na bilet. Inny łódzki plener to podjazd do pałacu Karola Poznańskiego przy Gdańskiej 32, dzisiejszej Akademii Muzycznej. To filmowe wejście do hotelu, gdzie Dyzma znajduje przypadkiem zaproszenie na elegancki bal.
Duża część zdjęć toczyła się w filmowym majątku Koborów - w pałac przeobraziła się rezydencja w podwarszawskim Zaborowie (wówczas "Dom Dziennikarza"). Natomiast sceny rozmowy Dyzmy z Żorżem Ponimirskim (Wojciech Pokora) toczone w pałacowym parku realizowane były w parku w Nieborowie.
Więcej o serialu [*tutaj*](http://www.filmpolski.pl/fp/index.php?film=122855).
