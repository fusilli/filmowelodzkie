---
title: Polowanie na ćmy
rez: Michał Rogalski
rok: 2023
gatunki: 
  - gatunek: gatunek
lokacje:
  - lokacja: Pabianice
    link: pabianice
  - lokacja: Łódź
    link: lodz
link: polowanie-na-cmy

---
Serial historyczny, którego roboczy tytuł to "1905. Miłość i pogrom". Akcja toczy się w Warszawie w początkach XX w. i przedstawia historię zaangażowanej działaczki PPS, która z więzienia trafia prosto do domu publicznego. Jej losy splatają się z miastem, w którym narastają emocje, rewolucjoniści szykują wybuch antyrosyjskiego powstania, sutenerzy porywają kobiety aby wywieźć je do argentyńskich domów publicznych, a administracja rosyjska i tajna policja chcą wykazać się przed zwierzchnikami. 

Więcej o serialu [*tutaj*](https://filmpolski.pl/fp/index.php?film=1263325).

Część zdjęć realizowana była w Warszawie, ale sporo ujęć pochodzi z Łodzi. Głównym miejscem akcji z Łodzi jest ulica Legionów, która przeobraziła się w biedną warszawską ulicę. Tu dochodzi kilkukrotnie do pogromów na domach publicznych i ich klientach i pracownicach, tu kręcą się agenci tajnej policji, tędy często przechodzi główna bohaterka Yvette (Sonia Mietelica). Inny łódzki plener to podwórko przy ul. Wojska Polskiego 18 (tu mieścił się dom publiczny Czarnego, w tej roli Marcin Sztabiński, tu na początku serialu trafia Yvette), Akademia Muzyczna przy ul. Gdańskiej 32 (tu mieścił się elegancki Dom Rosyjski, gdzie spotykała się śmietanka towarzyska stolicy), budynek PGE przy ul. Tuwima 58 (w sali operacyjnej zaaranżoawano wnętrza dworca kolejowego), czy wnętrza willi Henryka Grohmana, siedziba Muzeum Książki Artystycznej (scena żydowskiego ślubu, z którego porywana jest panna młoda).
W serialu pojawiają się również Pabianice, a dokładnie ulica Kościelna, wraz z ul. Szewską. Bohaterowie serialu kilkukrotnie przechodzą lub przejeżdżają po Kościelnej. U zbiegu Szewskiej i Kościelnej powstała dramatyczna scena samosądu nad sutenerami i dziewczynami które jadą do portu aby wyjechać do Argentyny.
