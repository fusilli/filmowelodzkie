---
title: Cudowne lato
rez: Brylski Ryszard
rok: 2009
gatunki: 
  - gatunek: gatunek
lokacje:
  - lokacja: Zgierz
    link: zgierz
link: cudowne-lato
---
Komedia pełna czarnego humoru - nieprzypadkowo, bowiem fabuła związana jest z branżą pogrzebową... O córkę właściciela rodzinnego zakładu produkującego nagrobki stara się dwóch kawalerów - związanych z konkurencyjnymi zakładami funeralnymi. 
Część zdjęć do filmu powstała w Zgierzu - wykorzystano cmentarz rzymskokatolicki pw. św. Józefa i św. Wawrzyńca przy ul. Parzęczewskiej. Tu główna bohaterka (Helena Sujecka) przychodzi z dziadkiem (Jerzy Trela) na grób matki. Wzdłuż muru cmentarnego odbywa się również spacer dziadka z wnuczką, a także bardzo oryginalny podryw Konrada (Antoni Pawlicki), metodą "na karawan"... W kadrach uwieczniono również kwiaciarnię znanej firmy pogrzebowej, stojącą przy ul. Parzęczewskiej 6, która przeobraziła się w zakład pogrzebowy "Orakulum".
Innym plenerem filmu jest willa stojąca u zbiegu ulic Cienistej i Rodzinnej na łódzkiej Rudzie. Tu mieszka wróżka Aurelia (Katarzyna Figura), którą odwiedza dziewczyna szukając kontaktu ze zmarłą matką. 
