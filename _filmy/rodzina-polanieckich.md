---
title: Rodzina Połanieckich
rez: Rybkowski Jan
rok: 1978
gatunki: 
  - gatunek: gatunek
lokacje:
  - lokacja: Łódź – Muzeum Kinematografii
    link: lodz-muzeum-kinematografii
link: rodzina-polanieckich
---
Ekranizacja powieści Henryka Sienkiewicza to aż 9 trwających po ok. 90 minut odcinków. Losy kilku przedstawicieli polskiego ziemiaństwa z końca XIX wieku. Romanse, intrygi, interesy w wydaniu sprzed ponad stu lat...
W serialu można zobaczyć kilka plenerów z Łodzi i okolic. Bardzo ważnym plenerem były Łęki Kościelne - miejscowy drewniany dwór przeobraził się w majątek Krzemień, gdzie Stach Połaniecki (Andrzej May) po raz pierwszy spotkał Marynię (Anna Nehrebecka). Wykorzystany został także miejscowy kościół - w scenie niedzielnej mszy, w której biorą udział okoliczni ziemianie i włościanie.
Walewice przeobraziły się w majątek Jaśmień, miejscowy pałac stał się rezydencją Zawiłowskich. Tu rozgrywa się kilka scen, w których wykorzystane zostały także miejscowe konie. W miejscowości Rossocha niedaleko Rawy Mazowieckiej realizowano zdjęcia z rezydencji Osnowskich w Przytułowie. Tu bawidamek Kopowski (Marek Barbasiewicz) uwodzi pannę Castelli, a następnie jej siostrę, panią Osnowską. W Tworzyjankach, w willi pod numerem 9, realizowano zdjęcia z wiejskiej rezydencji rodziny Maszków. Tu z kolei Stach Połaniecki uwodzi gospodynię...
Wykorzystano również kilka plenerów łódzkich. Klatka schodowa przy ul. Piotrkowskiej 179 z charakterystycznym witrażem stała się wnętrzem warszawskiej kamienicy. Wnętrza pałacu Juliusza Kindermanna przy ul. Piotrkowskiej 137 przeobraziły się w warszawską restaurację. Salon z pałacu Karola Scheiblera przy pl. Zwycięstwa 1 (dziś Muzeum Kinematografii) to wnętrze apartamentu Połanieckich podczas podróży poślubnej w Wenecji. Z kolei hol pałacu Izraela Poznańskiego przy ul. Ogrodowej 15 (dziś Muzeum Miasta Łodzi), to recepcja warszawskiego hotelu, gdzie Połaniecki szuka lekarza mogącego pomóc jego żonie w porodzie. 
Więcej o serialu [*tutaj*](http://www.filmpolski.pl/fp/index.php?film=122864).
