---
title: W ciemności
rez: Holland Agnieszka
rok: 2011
gatunki: 
  - gatunek: gatunek
lokacje:
  - lokacja: Piotrków Trybunalski
    link: piotrkow-trybunalski
link: w-ciemnosci
---
Nominowany do Oscara film Agnieszki Holland przedstawia historię lwowskiego kanalarza Leopolda Sochy (Robert Więckiewicz), który decyduje się w kanałach pod miastem ukryć i pomagać Żydom. Fabuła oparta jesta na faktach, Socha to postać autentyczna.
Część ujęć w kanałach powstała w atelier, natomiast do niektórych ujęć wykorzystano autentyczne kanały łódzkie, w tym Muzeum Kanału "Dętka" na placu Wolności oraz fragment kanału przy rzece Łódce na terenie Parku Staromiejskiego. Inne łódzkie ujęcia to podwórze przy ul. Nowomiejskiej 4 (tu Niemcy obcinają Żydom pejsy i zmuszają jednego z nich do tańca), na osiedlu Księży Młyn (tu również Niemcy znęcają się nad Żydami) i wreszcie na placu pomiędzy ul. Jaracza a Włókienniczą - tu stanęła szubienica na której powieszono osoby podejrzane o pomaganie Żydom, tu znajduje zamordowanego przyjaciela Socha.
Innym miejscem wykorzystanym w filmie był Piotrków Trybunalski. Pierwsza komunia córki Sochy nakręcona została w kościele oo. Jezuitów. Dramatyczna scena w której Socha wybiega z kościoła z powodu zaczynającej się ulewy, powstała przed świątynią. Natomiast ujęcie, gdzie policjanci zatrzymują Sochę na terenie likwidowanego getta i tylko dzięki pomocy znajomego, Bortnika (Piotr Żurawski) unika aresztowania, powstała na ulicy Rwańskiej. Widać tam zarówno ulicę (z wejściem do kościoła ewangelickiego) oraz podwórze - dawny dziedziniec zakładu karnego.
Więcej o filmie [*tutaj*](http://www.filmpolski.pl/fp/index.php?film=1225178).
