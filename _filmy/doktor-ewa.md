---
title: Doktor Ewa
rez: Kluba Henryk
rok: 1970
gatunki: 
  - gatunek: gatunek
lokacje:
  - lokacja: Piotrków Trybunalski
    link: piotrkow-trybunalski
  - lokacja: Studzianna–Poświętne
    link: studzianna-poswietne
link: doktor-ewa
---
Jeden z pierwszych obyczajowych seriali w historii polskiej kinematografii. Przedstawiona została tu historia młodej lekarki z wielkiego miasta, która decyduje się na pracę w wiejskiej przychodni. Serial wzbudzał kontrowersje, jako pokazujący nieprawdziwy obraz polskiej wsi, czy jako nieścisły z medycznego punktu widzenia. Oglądany po latach znacznie zyskuje jako świadectwo pewnej epoki, zarówno w samej Polsce jak i w naszej kinematografii. 
Filmowa wieś Między bórz, gdzie pracuje doktor Ewa Lipska (Ewa Wiśniewska) to Poświętne. W przychodnię przeobraził się budynek stojący przy ul. Głównej 38. Łatwo go rozpoznać po okazałym ganku z kolumnami. W tle niektórych ujęć widoczna jest także stojąca w centrum bazylika. Część zdjęć kręcono również w okolicach, w tym w Inowłodzu. 
W serialu można również zobaczyć Piotrków Trybunalski jako miasto powiatowe, najbliższe wsi z przychodnią. Tu w drodze do Między borza trafia Lipska, na Rynku na Starym Mieście mieścił się filmowy przystanek autobusowy skąd bohaterce ucieka autobus do wsi. W kolejnych odcinkach Piotrków pojawia się jeszcze parokrotnie, gdy lekarka odwiedza szpital czy Radę Narodową.
W jednym z odcinków (nr 6) wykorzystano także łódzki plener - chodzi o dawną willę Hufferów przy ul. Wólczańskiej 243, która przeobraziła się w dom dziecka. Tu pojawiają się przewodniczący Powiatowej Rady Narodowej (Franciszek Pieczka), jego syn (Krzysztof Stroiński) oraz doktor Ewa.
