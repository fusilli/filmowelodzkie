---
title: Gorączka
rez: Holland Agnieszka
rok: 1980
gatunki: 
  - gatunek: gatunek
lokacje:
  - lokacja: Skierniewice
    link: skierniewice
  - lokacja: Sulejów
    link: sulejow
link: goraczka
---
Film jest adaptacją powieści "Dzieje jednego pocisku" autorstwa Andrzeja Struga. Opowiada historię związaną z Rewolucją 1905 r., zawiedzionymi nadziejami robotników i represjami carskimi. Jest to drugi po *Aktorach prowincjonalnych* film w dorobku reżyserskim Agnieszki Holland. 
Najwięcej plenerów do filmu to miejsca w Łodzi. W filmie uwiecznione zostały m.in. ulica Roosevelta, gdzie towarzysz Leon (Olgierd Łukaszewicz) wsiada do powozu - w tle widoczna jest sylwetka kościoła oo. jezuitów; osiedle Księży Młyn - tędy szpicle prowadzą Wojtka (Adam Ferency) na komisariat, tą samą drogą przechodzi również anarchista Gryziak (Bogusław Linda) prowadząc jednego ze szpicli. Ogród i podjazd do pałacu Izraela Poznańskiego stał się miejscem gdzie odbywać się miał bal z udziałem gubernatora, gdzie towarzysze z PPS szykowali na niego zamach. Fabryka, gdzie Wojtek szukał kontaktu do członków partii to dawna fabryka Fryderyka Ramischa, dzisiejszy Off Piotrkowska przy Piotrkowskiej 138/140. Apteka, gdzie również trafia Wojtek w poszukiwaniu kontaktów, to autentyczna apteka "Pod Orłem" działająca przy ul. Piotrkowskiej 46.
W filmie "zagrał" również dworzec w Skierniewicach. Uwiecznione zostało jego wnętrze z poczekalnią, a także peron. Tu na pociąg czeka towarzysz Leon, tu agenci ochrany szykują na niego zasadzkę.

