---
title: Ida
rez: Pawlikowski Paweł
rok: 2013
gatunki: 
  - gatunek: gatunek
lokacje:
  - lokacja: Zgierz
    link: zgierz
link: ida
---
Oskarowa *Ida* opowiada historię młodej nowicjuszki Anny (Agata Trzebuchowska), która przed złożeniem ślubów zakonnych wyrusza w podróż ze swoją jedyną żyjącą krewną, Wandą (Agata Kulesza), pełniącą funkcję sędziego w powojennej Polsce. Anna w czasie podróży ma poznać losy i historię swojej rodziny. Film zdobył Oskara w kategorii "najlepszy film nieanglojęzyczny" w lutym 2015 r.
Duża część plenerów filmowych to miejsca w Łodzi. Ulica po której Anna jedzie tramwajem to ulica Legionów, mieszkanie Wandy mieści się w kamienicy przy ul. Dowborczyków 13. Restauracja gdzie obie krewne słuchają koncertu to lokal po niedziałającej już restauracji Lajkonik w pawilonie przy ul. Rzgowskiej 50a. Łódzki cmentarz żydowski przeobraził się w kirkut w Lublinie - tu bohaterki chowają prochy bliskich. Z kolei na części komunalnej cmentarza na Dołach odbywa się pogrzeb Wandy. 
Oprócz Łodzi w filmie widać również dwa plenery ze Zgierza. Budynek dawnego sądu przy ul. Dąbrowskiego 18 przeobraził się w posterunek milicji - opuszcza go Wanda po nocy spędzonej w celi. Z kolei u zbiegu ulic Szerokiej i Wróbla na Starym Mieście realizowane były ujęcia z barem, gdzie Wanda się upija.
