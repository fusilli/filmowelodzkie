---
title: Sherlock Holmes i Doktor Watson
rez: Reynolds Sheldon
rok: 1980
gatunki: 
  - gatunek: gatunek
lokacje:
  - lokacja: Nieborów
    link: nieborow
link: sherlock-holmes-i-doktor-watson
---
Jeden z pierwszych przypadków kooperacji polsko-brytyjskiej w zakresie kinematografii. Serial przedstawia przygody jednego z najsłynniejszych detektywów. Ze względów ekonomicznych cała produkcja została przeniesiona do Polski - to tu stworzona została (w atelier warszawskiej Wytwórni Filmów Fabularnych i Dokumentalnych) XIX-wieczna ulica w Londynie. Po obejrzeniu kilku odcinków widać że bohaterowie wciąż przechodzą dokładnie tym samym kilkudziesięciometrowej długości fragmentem ulicy.
Jednym z nielicznych plenerów naturalnych stał się pałac w Nieborowie. Wnętrza wykorzystano w pierwszych dwóch odcinkach - w pierwszym biblioteka przeobraziła się w salon jednej z londyńskich rezydencji. W drugim akcja przeniosła się do Bawarii, do zamku hrabiego von Dersberga. Wykorzystano wówczas zarówno szereg pałacowych pokojów, jak i otaczający rezydencję park i podjazd do pałacu z posągami lwów.
Więcej o serialu [*tutaj*](http://www.filmpolski.pl/fp/index.php?film=123423).
