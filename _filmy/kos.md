---
title: Kos
rez: Paweł Maślona
rok: 2024
gatunki: 
  - gatunek: gatunek
lokacje:
  - lokacja: Sulejów
    link: sulejow
link: kos
---
Film określany jest polską wersją "Django" w reżyserii Quentina Tarantino. Historia chłopa pańszczyźnianego Ignaca (Bartosz Bielenia), nieślubnego syna szlachcica, który wplątany zostaje w opowieść o powrocie Tadeusza Kościuszki do kraju w celu wzniecenia antyrosyjskiego powstania. Jest to przykład kina sensacyjnego, ubranego w kostium historyczny, rzadko stosowany w kinie polskim.

Więcej o filmie można przeczytać [*tutaj*](https://filmpolski.pl/fp/index.php?film=1261334).

Jedyny plener filmu związany z województwem łódzkim to dawne wyrobisko wapienia w Podkurnędzu (na terenie Sulejowa). Nieużytkowane wyrobisko 20 lat temu wypełniło się wodą, tworząc bardzo malownicze miejsce, dziś chętnie odwiedzane przez turystów. To tutaj realizowana była scena pierwszego spotkania Ignaca z Domingo (Jason Mitchell), dawnym niewolnikiem. Ignac uciekając przed bandytą próbuje ukraść konia należącego do Domingo, następnie obaj odbywają przymusową kąpiel w wodzie.
