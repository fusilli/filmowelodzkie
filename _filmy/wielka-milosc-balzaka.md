---
title: Wielka miłość Balzaka
rez: Solarz Wojciech
rok: 1973
gatunki: 
  - gatunek: gatunek
lokacje:
  - lokacja: Nieborów
    link: nieborow
link: wielka-milosc-balzaka
---
Serial był koprodukcją polsko-francuską, w tytułowe role Balzaca wcielił się francuski aktor Pierre Meyrand, w rolę jego tytułowej wielkiej miłości - pani Hańskiej - Beata Tyszkiewicz. Film zrealizowano z rozmachem, zdjęcia powstawały w Polsce, ale także we Francji i radzieckim wówczas Leningradzie (Petersburgu). Przedstawione zostały w nim skomplikowane stosunki pisarza i początkowo tylko korespondującej z nim, a potem nawiązującej z nim bliższe relacje polskiej arystokratki z Kresów. Historia oparta była na autentycznej historii.
Pałac Hańskich w Wierzchowni to pałac w Walewicach, przy czym tylko w ujęciach sprzed rezydencji. Intensywniej wykorzystano pałac w Nieborowie - przeobraził się zarówno w rezydencję Hańskich w Wierzchowni, ale także we wnętrza ich czasowej rezydencji w szwajcarskim Neuchatel - tu (w sali balowej) organizują dla przyjaciół spotkanie świąteczne, tu (w sali weneckiej) goście tańczą poloneza, tu wreszcie (w salonie bibliotecznym) zaimprowizowany został gabinet Hańskiego, który spotyka się tu z Balzakiem. 
Wykorzystano także park w sąsiadującej z Nieborowem Arkadii - tu odbyło się pierwsze spotkanie hrabiny Hańskiej z Balzakiem - zgodnie z fabułą miało ono miejsce w szwajcarskim Neuchatel.
Więcej o serialu [*tutaj*](http://www.filmpolski.pl/fp/index.php?film=123191).
