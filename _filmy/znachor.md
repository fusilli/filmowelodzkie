---
title: Znachor
rez: Gazda Michał
rok: 2023
gatunki: 
  - gatunek: gatunek
lokacje:
  - lokacja: Łódź
    link: lodz
  - lokacja: Nieborów
    link: nieborow
  - lokacja: Zgierz
    link: zgierz
link: znachor
---
Nowa adaptacja powieści autorstwa Tadeusza Dołęgi-Mostowicza. Film wzbudził duże emocje wśród widzów, porównujących go z poprzednią wersją w reżyserii Jerzego Hoffmana. 
Film przedstawia historię wybitnego chirurga Rafała Wilczura, który na skutek pobicia traci pamięć. Staje się wędrowcem, imając się tymczasowych prac. W ten sposób trafia do młyna, gdzie zaczyna pracę, ale także bliższą znajomość z właścicielką gospodarstwa. W dramatycznych okolicznościach ratuje życie młodej dziewczyny, która okazuje się jego córką...

Więcej o filmie można przeczytać [*tutaj*](https://filmpolski.pl/fp/index.php?film=1262912).

Część plenerów wykorzystanych w filmie to miejsca z województwa łódzkiego. Łódzka willa Oskara Zieglera, dziś siedziba Łódzkiego Towarzystwa Naukowego stała się mieszkaniem profesora Wilczura w początkowej części filmu. Podwórze kamienicy przy ul. Żeromskiego 77/79 stało się miejscem dramatycznej sceny, w której Wilczur zostaje pobity. To samo podwórze w końcowej części filmu (razem z klatką schodową) wykorzystano jako miejsce zamieszkania córki Wilczura. Z kolei budynek dawnej Wojskowej Prokuratury Garnizonowej przy ul. Legionów 83 przeobraził się w budynek sądu w Radomiu, gdzie odbywa się proces znachora. Na ekranie widać także Zgierz, a dokładnie podwórze przy ul. Dąbrowskiego 25 - tutaj profesor Wilczur trafia do ubogiego mieszkania w suterenie aby chorego chłopca przenieść do nowoczesnej kliniki. 
Kolejny plener z okolic Łodzi to młyn w Boczkach Domaradzkich nad rzeką Mrogą. Młyn prowadzi Zośka (Anna Szymańczyk), to u niej najmuje się do pracy znachor. 
Z kolei pałac hrabiostwa Czyńskich to rezydencja w Nieborowie. W kadrze pojawia się sień, klatka schodowa i biblioteka, a także pałacowy park - to przez niego idzie Marysia Wilczurówna, odprawiona przez hrabiego.
W filmie uwieczniono też okolice wsi Moskwa na terenie Parku Krajobrazowego Wzniesień Łódzkich - to tędy, w otoczeniu pól ze zbożem wędruje Antoni Kosiba, tytułowy znachor. Tu pomaga zamontować koło w wozie, a następnie nastawia zwichnięty bark pomocnika młynarki. To również w tym miejscu realizowano scenę wypadku motocyklowego młodego hrabiego i Marysi Wilczurówny.

fot. Krzysztof Trzepocki
