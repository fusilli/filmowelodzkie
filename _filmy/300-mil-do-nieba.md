---
title: 300 mil do nieba
rez: Dejczer Maciej
rok: 1989
gatunki: 
  - gatunek: gatunek
lokacje:
  - lokacja: Zgierz
    link: zgierz
link: 300-mil-do-nieba
fot: ![300 mil do nieba](foto/kadry/300 mil do nieba.jpg)
---
Film opowiada historię ucieczki dwóch chłopców z Polski do Danii. Pokonują granicę, ukryci pod naczepą tira. Historia oparta jest na autentycznych wydarzeniach z lat 80., gdy dwóch nastolatków w ten sposób uciekło do Szwecji. Film był kinowym debiutem Macieja Dejczera w roli reżysera. Więcej o filmie tutaj: http://www.filmpolski.pl/fp/index.php?film=123106

W filmie wykorzystano plenery z Łodzi i okolic. Widać tu m.in. podwórze przy ul. Piotrkowskiej 80 (tędy ze stacji pogotowia ucieka starszy z braci Jędrek (Rafał Zimowski) z dziewczyną Elką (Kama Kowalewska). Stacja kolejowa Gałkówek w Gałkowie Dużym była miejscem, z którego Jędrek chciał uciec z Polski pociągiem. Towarzyszyć miała mu Elka, spóźniła się jednak na stację i pociąg odjechał bez nich. Krótka scena powstała również na Starym Mieście w Zgierzu - ul. Wróbla przebiegają Elka i goniący ją Jędrek - to tu decydują się na wspólną ucieczkę.
Kolejnym plenerem w filmie, trudnym do precyzyjnego umiejscowienia na mapie, jest droga szybkiego ruchu Łódź - Tuszyn - Piotrków, popularnie zwana Gierkówką. Tu tu chłopcy wchodzą pod naczepę tira, tu również ma miejsce dramatyczny pościg Jędrka i Elki na motorze za odjeżdżającą ciężarówką z ukrytym tam młodszym z braci, Grzesiem (Wojciech Klata).
