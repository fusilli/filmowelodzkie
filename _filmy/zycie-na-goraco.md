---
title: Życie na gorąco
rez: Konic Andrzej
rok: 1978
gatunki: 
  - gatunek: gatunek
lokacje:
  - lokacja: Łódź – Muzeum Kinematografii
    link: lodz-muzeum-kinematografii
link: zycie-na-goraco
---
Redaktor May jako polska odpowiedź na Jamesa Bonda. *Życie na gorąco* to serial wyjątkowy, po pierwsze zaskakująca może być skala produkcji, niespotykana w końcówce lat 70. w polskiej kinematografii. Po drugie produkcja ta uznawana jest za szczytowe osiągnięcie komunistycznej propagandy sukcesu. Po trzecie wreszcie film wyprodukowany "metodą gospodarską" zaskakiwać może rozmachem plenerów i scenografii. 
Metoda gospodarska polegała na szukaniu oszczędności gdzie tylko było to możliwe. Zdjęcia w zachodnich miastach (niemieckich, francuskich, czy włoskich) powstawały szczątkowo, były to wyłącznie ujęcia albo kręcone kamerą umieszczoną w aucie, albo ujęcia głównego bohatera chodzącego po ulicach, kręcone z dużej odległości. Żadnych dialogów i rozbudowanych scen - to wymagałoby pozwolenia (płatnego!) od lokalnych władz, na co filmowców nie było stać. Ujęcia z dialogami powstawały albo w Polsce, albo w innych krajach bloku wschodniego. W ten sposób np. Bułgaria przeobraziła się w Grecję, czy południe Francji.
Część zdjęć do serialu powstała w Łodzi. Kamienica przy ul. Roosevelta 17 (dzisiaj Dom Literatury) przeobraził się w kamienicę w której mieszkanie ma profesor Lannert. Samo mieszkanie to już lokal przy ul. Piotrkowskiej 99 - do rozpoznania po charakterystycznych oknach. Inny plener to gabinet w pałacu Karola Scheiblera przy pl. Zwycięstwa 1 (obecnie Muzeum Kinematografii) - tu w odcinku 6 toczyła się akcja w fikcyjnej południowoamerykańskiej Tupanace w republice Guademurki. Lokalni bonzowie dyskutowali tu z szefem ochrony prezydenta na temat możliwości przejęcia władzy.
Więcej o serialu [*tutaj*](http://www.filmpolski.pl/fp/index.php?film=124165). O kulisach powstania serialu można również poczytać [*tutaj*](http://wyborcza.pl/alehistoria/1,121681,17701170,Redaktor_Maj__czyli_Bond_PRL_u.html).
