---
title: Kingsajz
rez: Machulski Juliusz
rok: 1987
gatunki: 
  - gatunek: gatunek
lokacje:
  - lokacja: Łódź – Wytwórnia Filmów Fabularnych
    link: lodz-wytwornia-filmow-fabularnych
link: kingsajz
---
Jedna z kultowych komedii Juliusza Machulskiego. Świat krasnoludków stał się tu alegorią systemu totalitarnego PRL. Olo Jedlina (Jacek Chmielnik) i Adaś Haps (Grzegorz Heromiński) starają się upowszechnić formułę kingsajzu dla wszystkich krasnoludków, tak aby każdy miał wybór w którym świecie chce żyć. 
Filmowa Szuflandia, czyli kraina krasnoludków została wykreowana w halach zdjęciowych łódzkiej Wytwórni i była to jedna z najciekawszych prac w historii tej WFF. Wykorzystano również szereg plenerów w mieście - wejście do Szuflandii znajdowało się w filmowym Instytucie Badań Czwartorzędu, który mieścił się przy ul. Wólczańskiej 17. Rynek na którym Olo stara się znaleźć kontakt wśród krasnoludków to łódzki Górniak przy ul. Piotrkowskiej. Redakcja gazety Pasikonik, gdzie pracuje Jedlina to willa Reinholda Richtera przy ul. Skorupki 4/6, dzisiejszy Rektorat Politechniki Łódzkiej. Wnętrza gazety, gdzie Olo rozmawia ze swoją przełożoną (Witold Pyrkosz) to z kolei wnętrza Klubu Nauczyciela przy ul. Piotrkowskiej 137.
Więcej o filmie [*tutaj*](http://www.filmpolski.pl/fp/index.php?film=122611).
