---
title: Zgierz
mapa: https://www.google.com/maps/d/embed?mid=1LfhLo-oRqmIOCVebbads-XT3uwE
legenda:
  - miejsce: Miasto Tkaczy przy ul. Narutowicza i Rembowskiego
    filmy:
      - tytul: Bodo
        link: bodo
      - tytul: Syzyfowe prace
        link: syzyfowe-prace
      - tytul: Ziemia obiecana
        link: ziemia-obiecana
  - miejsce: Miejski Zakład Kąpielowy, ul. Łęczycka 24
    filmy:
      - tytul: C.K. Dezerterzy
        link: c-k-dezerterzy
      - tytul: Kawalerskie życie na obczyźnie
        link: kawalerskie-zycie-na-obczyznie
      - tytul: Limuzyna Daimler-Benz
        link: limuzyna-daimler-benz
      - tytul: Serce serduszko
        link: serce-serduszko
      - tytul: Trójkąt bermudzki
        link: trojkat-bermudzki
  - miejsce: Ul. Szeroka
    filmy:
      - tytul: 300 mil do nieba
        link: 300-mil-do-nieba
      - tytul: Ida
        link: ida
  - miejsce: Dawny budynek Sądu Rejonowego, ul. Dąbrowskiego 18
    filmy:
      - tytul: Ida 
        link: ida 
  - miejsce: Dawne Zakłady Przemysłu Odzieżowego „Zeta”, ul. 1 Maja 11
    filmy:
      - tytul: Niespotykanie spokojny człowiek
        link: niespotykanie-spokojny-czlowiek
  - miejsce: Dawna tuczarnia świń na Krogulcu, ul. Daleka 1–3
    filmy:
      - tytul: Jak rozpętałem II wojnę światową
        link: jak-rozpetalem-ii-wojne-swiatowa
  - miejsce: Cmentarz, ul. Parzęczewska
    filmy:
      - tytul: Cudowne lato
        link: cudowne-lato
  - miejsce: Dworzec kolejowy
    filmy:
      - tytul: Stawka większa niż życie
        link: stawka-wieksza-niz-zycie
---

Zgierz można nazwać miastem uprzywilejowanym, jeżeli chodzi o plenery filmowe. Jest tu wyjątkowy zakład kąpielowy, zachowany w niemal niezmienionym kształcie od końca lat 20. XX w. W centrum zachowały się drewniane domy tkaczy z XIX w., tworzące zwartą zabudowę dwóch ulic, chronione obecnie i rewitalizowane w ramach Parku Kulturowego Miasto Tkaczy. Do tego cały szereg urokliwych ulic i miejsc stanowiących niemal gotowy plan zdjęciowy. 

Te zalety w połączeniu z niewielką odległością od Łodzi z dużym zapleczem technicznym produkcji filmowej sprawiają, że Zgierz był i nadal jest chętnie wykorzystywany przez filmowców. Jak dotąd realizowano tu zdjęcia do około 20 filmów i seriali. Tu powstawały zdjęcia do nagrodzonej Oscarem [*Idy*](/filmy/ida/), tu pracowali m.in. Andrzej Wajda, Zbigniew Chmielewski, Stanisław Bareja, czy Jan Jakub Kolski. 

Jak dotąd najczęściej wykorzystywanym plenerem jest Miejski Zakład Kąpielowy przy ul. Łęczyckiej 24. Realizowano tu m.in. [*Trójkąt bermudzki*](/filmy/trojkat-bermudzki/), *Limuzynę Daimler-Benz*, [*C.K. Dezerterów*](/filmy/c-k-dezerterzy/), *Kawalerskie życie na obczyźnie*, czy [*Serce, serduszko*](/filmy/serce-serduszko/). Co ciekawe, tylko w pierwszych dwóch z wymienionych tytułów basen pozostał w filmach pływalnią. 

Drewniana zabudowa Miasta Tkaczy wykorzystana była w [*Ziemi obiecanej*](/filmy/ziemia-obiecana/), czy [*Syzyfowych pracach*](/filmy/syzyfowe-prace/), a w ostatnim czasie również w serialu *Bodo*. Ulica Szeroka znajdująca się na Starym Mieście, na tyłach kościoła św. Katarzyny, pojawiła się w kadrach *300 mil do nieba*, a także w [*Idzie*](/filmy/ida/). To tu zbudowano na potrzeby tego ostatniego filmu bar, gdzie upija się prokurator Wanda Gruz (Agata Kulesza). W filmie wykorzystano również dawny budynek Sądu Rejonowego przy ul. Dąbrowskiego 18, który z zewnątrz przeobraził się w posterunek Milicji Obywatelskiej. W jego wnętrzach zaaranżowana została sala rozpraw, gdzie pracuje prokurator Gruz. 

W innych miejscach Zgierza realizowano również zdjęcia do bardzo znanych polskich produkcji – w dawnej tuczarni świń na Krogulcu (ul. Daleka 1–3) zainscenizowano obóz jeniecki, gdzie trafia Franek Dolas (Marian Kociniak) w [*Jak rozpętałem II wojnę światową*](/filmy/jak-rozpetalem-ii-wojne-swiatowa/); na dworcu kolejowym zawiązuje się intryga odcinka *Genialny plan pułkownika Krafta* w serialu [*Stawka większa niż życie*](/filmy/stawka-wieksza-niz-zycie/); w jednym z bloków przy ul. Parzęczewskiej mieszkał Leszek (Krzysztof Stroiński), bohater serialu *Daleko od szosy*.

## Tytuły filmów

- [*Stawka większa niż życie*](/filmy/stawka-wieksza-niz-zycie/), reż. Andrzej Konic, Janusz Morgenstern (1967–1968)
- [*Jak rozpętałem II wojnę światową*](/filmy/jak-rozpetalem-ii-wojne-swiatowa/), reż. Tadeusz Chmielewski (1969)
- [*Ziemia obiecana*](/filmy/ziemia-obiecana/), reż. Andrzej Wajda (1974)
- [*Niespotykanie spokojny człowiek*](/filmy/niespotykanie-spokojny-czlowiek/), reż. Stanisław Bareja (1975)
- [*Limuzyna Daimler-Benz*](/filmy/limuzyna-daimler-benz/), reż. Filip Bajon (1981)
- [*C.K. Dezerterzy*](/filmy/c-k-dezerterzy/), reż. Janusz Majewski (1986)
- [*Trójkąt bermudzki*](/filmy/trojkat-bermudzki/), reż. Wojciech Wójcik (1987)
- [*300 mil do nieba*](/filmy/300-mil-do-nieba/), reż. Maciej Dejczer (1989)
- [*Kawalerskie życie na obczyźnie*](/filmy/kawalerskie-zycie-na-obczyznie/), reż. Andrzej Barański (1992)
- [*Syzyfowe prace*](/filmy/syzyfowe-prace/), reż. Paweł Komorowski (2000)
- [*Cudowne lato*](/filmy/cudowne-lato/), reż. Ryszard Brylski (2009)
- [*Ida*](/filmy/ida/), reż. Paweł Pawlikowski (2013)
- [*Serce, serduszko*](/filmy/serce-serduszko/), reż. Jan Jakub Kolski (2014)
- [*Bodo*](/filmy/bodo/), reż. Michał Kwieciński, Michał Rosa (2015–2016)

## Informacja krajoznawcza

Zgierz to gród o średniowiecznym rodowodzie, z przewagą zabytków z XIX i XX w., czyli okresu najbardziej dynamicznego rozwoju miasta. Z tego czasu pochodzi unikalny zespół zabudowy drewnianych domów tkaczy, obecnie objęty ochroną jako Park Kulturowy Miasto Tkaczy. Niedaleko stąd do wyjątkowego basenu, jednej z pierwszych krytych pływalni w Polsce (do dzisiaj czynnej!), a także do Starego Miasta z układem urbanistycznym sprzed kilkuset lat. Nad tą częścią miasta dominuje wysoka wieża neogotyckiego kościoła św. Katarzyny.