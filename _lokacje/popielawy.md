---
title: Popielawy
mapa: https://www.google.pl/maps/place/97-221+Popielawy/@51.6220879,19.7995477,14z/data=!3m1!4b1!4m6!3m5!1s0x471980a90fda3b89:0xde1c573acec8e49f!8m2!3d51.6204934!4d19.8260968!16s%2Fm%2F04jbzvy?entry=ttu&g_ep=EgoyMDI0MTAwOC4wIKXMDSoASAFQAw%3D%3D

---

Popielawy trafiły na filmową mapę za sprawą reżysera Jana Jakuba Kolskiego. Artysta mieszkał tu przez kilka lat w dzieciństwie, tu również umieścił akcję kilku ze swoich filmów, przede wszystkim w [*Historii kina w Popielawach*]. 
Co ciekawe, w samych Popielawach zdjęć do "Historii kina w Popielawach" nie realizowano - większość ujęć powstało w woj. świętokrzyskim, a z województwa łódzkiego m.in. w Łodzi, Tuszynie oraz Łękach Kościelnych.
Okolice dworu, zwłaszcza ceglany budynek czworaków w Popielawach pokazane zostały w debiucie fabularnym Kolskiego, czyli filmie "Pogrzeb kartofla". To samo miejsce Kolski wykorzystał w etiudzie [*Umieranko*], a także w filmie dokumentalnym [*Ładny dzień*].
Dużo ujęć z Popielaw znaleźć można w filmie "Zabić bobra", w którym główną rolę zagrał Eryk Lubos, wcielający się w straumatyzowanego weterana wojennego. Oprócz dworu w filmie widać wiatrak stojący w Popielawach Poprzecznych, a także stawy na rzece Pańkówce pomiędzy Popielawami a Bukowem. 


## Tytuły filmów
- Historia kina w Popielawach, reż. Jan Jakub Kolski (1998)
- Zabić bobra, reż. Jan Jakub Kolski (2011)
- Pogrzeb kartofla, reż. Jan Jakub Kolski (1991)


## Informacja krajoznawcza
Popielawy to klasyczna wieś ulicowa, gdzie zachowały się pojedyncze przykłady starej zabudowy wiejskiej. W pewnym oddaleniu od wsi znajduje się dwór (w ruinie), przy którym przetrwał zabytkowy park. W przysiółku Popielawy Poprzeczne znajduje się pochodzący z końca XIX wieku wiatrak koźlak (z zachowanym wyposażeniem). 
